---
layout: post
title: Můj stack
categories: [Programování]
---

Dnes vám trochu přiblížím výbavu měho počítače, hlavně tedy tu softwarovou výbavu. Na počítači primárně 
programuji, ale i 
hraji a relaxuji. Můj pracovní stroj je 14ti palcový notebook Dell Latitude z roku 2019. Procesor je Intel i7 s 6 
fyzickými jádry a 16 GB operační pamětí. Na notebook je to poměrně našlapaná mašina s dobrým displejem.

Největším žroutem výkonu při mé práci jsou PHPStorm a Docker. Již před nějakým časem jsem přešel s vývojem na Linux 
Manjaro. Zprvu na variantu XFCE a pote na KDE a spokojeně jej uživám dodnes. Co se ale v nedávné době změnilo je 
dualboot s Windows. Ten jsem již zrušil a mám tedy pouze Linux. Na hry používám už jen Geforce Now v kombinaci se 
streamováním her z velkého domácího počítače přes herní platformu Steam.

### Operační systém Linux Manjaro KDE

Při instalaci jsem zapnul šifrování disku, neboť se jedná hlavně o pracovní počítač. Jako souborový system jsem 
zvolil moderní Btrfs, který má výhodu v rychlém vytváření snapshotů, kterou využijemi dále při nastavení zálohování. 

Provedl jsem několik úprav vzhledu panelu, který používám vždy nalevo s popisky pro vetší přehlednost velkého 
množství otevřených aplikací.

![Hlavní panel](/images/posts/2022-05-31-muj-stack/muj-stack-01.jpg)

Pak je potřeba zapnout baličky i z AUR, kde je spousta proprietárního softwaru.

![AUR](/images/posts/2022-05-31-muj-stack/muj-stack-02.jpg)

A protože používám dvě varianty klávesnice - českou QWERTY a Americkou, tak jsem nastavil přepínání, včetně použití pro 
každé okno zvlášť:

![Klavesnice](/images/posts/2022-05-31-muj-stack/muj-stack-07.jpg)

### Google chrome

Můj hlavní prohlížeč, používám oddělené profily pro osobní a pracovní věci.

### Onedriver

Důležitá data, včetně klíčenky na hesla mám dlouhá léta na Microsoft OneDrive. Onedriver dokáže připojit OneDrive 
jako další disk v počítači. Je důležité vypnout náhledy složek v Thunaru (prohlížeč souborů v KDE) pro rychlejší 
stahování a aby se nemusely všechny obrázky hned stahovat z OneDrive.

![Thunar](/images/posts/2022-05-31-muj-stack/muj-stack-03.jpg)

### KeepassXC

Alfa a omega mé práce, nástroj který mi velmi zjednodušuje práci s hesly, kterých používám neskutečné množství v 
prohlížeči, ssh a jiných aplikacích. Také je to uložiště pro mé ssh klíče. Samozřejmostí je zapnutí automatického 
uložení při jakékoliv změně databáze.

Pro propojení s prohlížečem je potřeba KeepassXC-browser jako doplněk do Google Chrome.

Pro propojení s SSH Agentem je potřeba trochu více nastavování. Skvělý návod je [zde](https://ferrario.
me/using-keepassxc-to-manage-ssh-keys/)

![SSH](/images/posts/2022-05-31-muj-stack/muj-stack-08.jpg)

Pro vygenerování SSH klíče jsem použil:
```
ssh-keygen -t ed25519 -C "Osobní klíč 2022"
```

a zadal velmi silné heslo, například 120 znaků dlouhé a vygenerované v Keepassu.

Heslo včetně privátního klíče uložím jako položku v Keepassu:

![SSH](/images/posts/2022-05-31-muj-stack/muj-stack-09.jpg)

Poté už jen zapnu přístup k SSH Agentu:

![SSH](/images/posts/2022-05-31-muj-stack/muj-stack-10.jpg)

#### Zapnutí SSH Agenta

Vytvořím soubor `~/.config/systemd/user/ssh-agent.service`

```
[Unit]
Description=SSH key agent

[Service]
Type=simple
Environment=SSH_AUTH_SOCK=%t/ssh-agent.socket
# DISPLAY required for ssh-askpass to work
Environment=DISPLAY=:0
ExecStart=/usr/bin/ssh-agent -D -a $SSH_AUTH_SOCK

[Install]
WantedBy=default.target
```

Přidám `SSH_AUTH_SOCK DEFAULT="${XDG_RUNTIME_DIR}/ssh-agent.socket"` do souboru `~/.pam_environment`. Poté se znovu 
přihlásím do systému. A nastartuji SSH Agenta:

```
systemctl start --user ssh-agent

systemctl enable --user ssh-agent
```

Pak už se můžu přihlásit i na vzdálený server a tam používat SSH klíč pro další přihlašování pomocí:
```
ssh -A someuser@somecoolserver
```

### Skype

Pro komunikaci s kamarády používáme skype, který je konečně i ve verzi pro linux. Jediný zádrhel byl v potichém 
mikrofonu, který lze ale velmi jednoduše (s citem - pozor na echo a uši kamarádů) nastavit.

![Zvuk](/images/posts/2022-05-31-muj-stack/muj-stack-04.jpg)

### Timeshift

Používám pro zálohy systému v případě když se moc rozvášním a experimentuji se systémovými soubory. Zálohy jsou 
ukládány lokálně a díky Btrfs jsou velmi rychlé.

![Timeshift](/images/posts/2022-05-31-muj-stack/muj-stack-05.jpg)

### Kopia UI

Pro zálohu home adresáře. Velká výhoda je, že lze zálohy ukládat do AWS S3. Protože si se službami AWS tykám, je to 
jasná volba. Stačí vytvoři S3 bucket a IAM uživatele s přístupem pro aplikace. Uvidíme, jak to vyjde cenově.

![Kopia](/images/posts/2022-05-31-muj-stack/muj-stack-06.jpg)

Nastavit je nutné jen ignorování zbytečných složek, zde jen výpis v JSON, ale jinak jsem to naklikal v aplikaci:
```
{
    "retention": {},
    "files": {
        "ignore": [
            ".cache",
            "OneDrive",
            ".local/share/Steam"
        ]
    },
    "errorHandling": {},
    "scheduling": {
        "intervalSeconds": 43200,
        "timeOfDay": [
            {
                "hour": 20,
                "min": 0
            }
        ]
    },
    "compression": {},
    "actions": {},
    "logging": {
        "directories": {},
        "entries": {}
    },
    "upload": {}
}
```

### Ostatní

A co mi ještě schází? Samozřejmě na práci Slack, SQLElectron, Midnight Commander.

A na hraní Steam a Geforce Now.
