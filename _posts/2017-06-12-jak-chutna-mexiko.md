---
layout: posts
title: Jak chutná Mexiko
category: hermelin
category_title: Hermelín
tags: []
comments: true
---
Už dlouho jsem neměl příležitost přispět na blog něčím zajimavym a dnes se naskytla příležitost při zapíjení 30. narozenin kolegy z práce. Akce se konala v mnou přehlíženém podniku - Diego pivní bar. 

Oslepen ostrým odpoledním sluncem a omámen 29 stupňovým vedrem, sestupuji do nenapadného sklípku. Kontrastující tma mě oslepuje podruhé a začínám nasávat atmosféru rozpáleného Mexika - konkrétně kontrast rozpálených prérií a tmavých chatrčí bez oken, kde panuje příjemný chládek - jako zde. Tma začíná postupně ztrácet na temnotě a já nacházím stůl s veselím mých kolegů.  Trochu mě znejistil zapuštěný automobil ve stěně nad stolem, ale hosté pod ním vypadali dostatečně klidně.

Oslavička to byla taková ta decentní. Oslavenec žádal rady starších pro čerstvého třicátníka. Nevím proč ale po první radě už raději nikdo další nepřidal. Mám z toho divný pocit - za měsíc budu čerstvým třicátníkem také. Ale zažeňme chmury mládí, stejně už mladý nejsem, a pojďme na hermelín.

Ten mě totiž zaujal netradiční přílohou a tou jsou nakládané papričky jalapenos. K mexické atmosféře parádní kousek. A musím uznat, že tenhle pikantní hermelín nemá chybu. Pivo zašumělo a chuťové pohárky se jenom třásly po tom náramném gurmánském zážitku. Jsem rozhodnutý, že tohle místo musím navštívit ještě jednou. Jak je známo, perfektní nepotřebuje mnoho slov a tak se více nerozepíšu, protože tenhle hermelín byl právě perfektní.

Za atmosféru, skvělý hermelín a dobré pivo dávám 5/5.

![Hermelín po mexicku](/assets/posts/2017-06-12-jak-chutna-mexiko/hermelin_mexiko.jpg)
