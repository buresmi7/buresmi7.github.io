---
layout: post
title: Big Wall Hermelín
categories: [Hermelín]
---
Tak tenhle hermelín nebyl sice „big“ zato byl ovšem objednán, zaplacen a sněden v bufetu lezecké stěny Big Wall. Sem jsem si vyrazil s starým, dlouho neviděným kamarádem na protáhnutí šlach a svalů na „vysoké“ lezecké stěně. Hodně jsem se těšil, lezení je totiž v posledních měsících můj koníček číslo 1. Náladu mi nezkazilo ani vypůjčené tvrdé lano, ani velmi neochotný personál po vyžádání lepšího. Byl to hlavně příjemně strávený čas s kámošem, se kterým jsme potřebovali dohnat celý rok.

A přestože se snažím hermelínu spíše vyhýbat a jíst o něco zdravěji a právě proto, že se večer s kamarádem odvíjel ve skvělé náladě, řekl jsem si že z nabídky utopenec-tlačenka-hermelín mám pouze jednu možnost. Jako předehru k jídlu jsem zhasil neskutečnou žízeň po třech hodinách lezení velkou kofolou a pak už stačilo si vychutnat dobře vypadající hermelín. A byl bez chyby. Beraní rohy se skvěle hodily a atmosféru v ústech ladila jemní čili paprička. Druhé housle statně uhrál sice obyčejný a nudně ukrojený, ale čerstvý chléb. A jestli obsluha po předešlém výbuchu s výměnou lana neplivla do jídla, byl to příjemný večer se perfektním hermelínem.

![Hermelín](/images/posts/2022-01-07-big-wall-hermelin.jpg)
