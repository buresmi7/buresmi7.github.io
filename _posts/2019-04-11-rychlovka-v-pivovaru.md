---
layout: posts
title: Rychlovka v pivovaru
category: hermelin
category_title: Hermelin
tags: []
comments: true
---
Původně to měla být dřina na lezecké stěně, výstava orchestrů svalů v upnutých tričkách udřeně obepínající pupky. Ale díky chronické nedochvilnosti mého spolulezce, jsme konstatovali ze zbyvající hodinu stihnem leda jedno pivo. A nejbližší lokál byl u pivovaru Staropramen Na Knížecí - Potrefená Husa. Je to můj oblíbený podnik a tak jsem se těšil. Zde padla volba na nefiltrovane pivo - mé nejoblíbenější - a k pivu jsme se oba shodli na talíři s variaci sýru. Protože už nejsem takové prase co kdysi a snažím se tučné jídlo omezovat, stačila nám dohromady jedna porce.

Součástí byl samozřejmě hermelín, který byl opravdu povedený. I ostatní sýry byly dobré s výrazným aroma. Prostě smrděli jako když tě praští do rypáku, což na vlastní kůži poznala hezká slečna servírka. Těšili jsme se na vydařené posezení s příjemným výhledem. Poté co jsme si u slečny objednali druhé pivo a měli v ústech valnou většinu zrajících sýrů, nám pivo donesl už někdo jiný.

Největší vadou na našem kulinářském zážitku nakonec byl nedostatek chleba. A tak jsme sýr zajídali sýrem.

Dnešní hodnocení je 4/5.

![Hermelín v Pivovaru](/assets/posts/2019-04-11-rychlovka-v-pivovaru/hermelin-pivovar.jpg)