---
layout: post
title: Nadutost města pražského a záchrance Craft House
categories: [Hermelín]
---
Je to pár dní co pracuji v samém srdci republiky, na Václavském náměstí. Spousta cizinců, drahé obědy a superdrahé ohozy důležitých manažerů a jejich arogantní a povýšené pohledy, s tím vším jsem počítal ale zapomněl jsem na nadutost místní obsluhy v některých hospodách. A dnes jsem měl příležitost se o tom přesvědčit na vlastní kůži.

S Honzou - mým chápajícím kamarádem, co se otcovských utrap týče - jsme na můj popud vyrazili do Novoměstského pivovaru. Dočetl jsem se totiž na internetu, že tam mají velice dobrý hermelín. Co jsem se však nedočetl byla skvěle ignorující obsluha. Čekali jsme 10 minut na obsloužení, načež jsme se zvedli a odešli. Za dohledu loučící se a usmívající se obsluhy. Kde je takováto obsluha, nemůže být dobrý hermelín, to je zákon a basta. Takže tento podnik má jako první na mém blogu 0/5 bodů.

A tak jsme zamířili na Honzův návrh kousek vedle do pivního baru - Craft House, kde nabízejí tolik druhů piv, že bylo těžké si vůbec vybrat. Ale vybrali jsme si a dobře. Včetně velmi dobrého hermelínu. Když vezmu v úvahu, že hospoda byla velmi stroze vybavena - krom jednoduchých židlí a stolů stojí za řeč už pouze velkolepá nástěnná mapa typů piv - a přičtu obsluhující mladou slečnu s ruským přízvukem, byl pokrm velké překvapení.

A tak byl další výlet za objevováním hermelínů již dál příjemný a poklidný - krom nás tam byli pouze další tři hosté. Hodnocení 4/5 a poučení na závěr: nevěřte ničemu co je napsáno na internetu, zvlášť týká-li se to jídla.

![Hermelín v Craft House](/images/posts/2017-11-07-zachrance-craft-house/hermelin_craft_house.jpg)
