---
layout: posts
title: Náklaďák na Žižkově
category: hermelin
category_title: Hermelín
tags: []
comments: true
---
Dnešní rychlé pivko (nebo dvě) svedlo naše kroky do podniku Dobrá trefa. Ideální příležitost vyzkoušet další hermelín a podělit se se zazitkem se čtenáři hermelínového pekla. Pro výber tohoto podniku rozhodla venkovní cedule nabízející nefiltrovany gambrinus, který je mi poslední dobou po chuti a neotřelý název hermelinu: Náklaďák. 

Uvnitř nás čekala prostorná hospoda s kuřáckým koutkem, ze kterého se valil oblak dýmu a zaplňoval postupně i ostatní prostor. Nebudu srab, říkal jsem si v duchu, a nebudu remcat jako minule, abychom změnili lokál. Napůl znuděný a napůl lhostejný číšník nám nabídl jídelní lístky. Objednali jsme si pivčo (kamarád pivo) a kromě zmiňovaného hermelínu nás z jidel už nic nezaujalo. 

Jen co jsme si ťukli, už k nám spěchal hostinský s hermelíny. Jeho náhla starost obsloužit nás takto rychle mi byla podezřelá, ale poté co můj hermelín vlivem olejoveho filmu po celé délce styčné plochy ujíždí kriticky blízko okraji talíře, který s hlasitým bouchnutím dopadá na stůl, nakonec nebezpečný manévr ustál, jsem mohl vklidu trvat na svém prvním zhodnoceni zdejší slabší obsluhy.

![Náklaďák](/assets/posts/2017-01-25-nakladak-na-zizkove/hermelin_small.jpg)

Už jen zacouvat náklaďákem zpět na střed talíře a mohl jsem fotit. S mým spolusedícím jsem se shodl, že vizuálně je znát rozdíl oproti hermelinu v Tunelu. Chuťově se vydařil a bonusem byla velice pálivá zelená paprička, která sice kousala do jazyka, a pivo nestačilo hasit, ale v žaludku již dala pokoj. Celý dojem bohužel zkazila paprička červená, Která sice pálila úplně stejně ale vůbec nebyla dobrá. A tak největší překvapením byla nakonec účtenka EET, kterou jsme po zaplacení dostali. Moje první, kterou jsem v hospodě dostal.

Nedalo mi to a účtenku jsem zkontroloval na [Daňovém portálu](https://adisspr.mfcr.cz/adistc/adis/idpr_pub/eet/uct/overeni.faces) a výsledek je "Účtenka nebyla v systému nalezena.". Závěr si udělá každý sám.

![EET účtenka](/assets/posts/2017-01-25-nakladak-na-zizkove/uctenka_small.jpg)
