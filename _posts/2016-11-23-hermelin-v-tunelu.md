---
layout: posts
title: Hermelín v tunelu
category: Hermelín
tags: []
---
To mě zase kamarád přemluvil na pivko po práci, a protože spojnice mezi našimi pracovištěmi se nachází mezi Karlínem a Žižkovem, hospodu jsme hledali v této lokalitě. Oblak cigaretového kouře nás odehnal od "Rock 'n' Pizza" a zahnal překvapivě hned vedle do baru TUNEL. 

Nebudu napínat, první dojem byl: pajzl. Takový útulný pajzl s urostlým zarostlým týpkem za barem, který se mile usmíval?!

Sedli jsme si a společnost nám dělala hudba jako ze 70. let a dvojice v druhém koutě místnosti pokuřující trávu. Samotného mě překvapilo jaká na mě padla příjemná nostalgie. A tak jsme si objednali pivčo a hermelín a bylo zaděláno na příjemné následující chvíle. 

Hermelín samotný byl naservírován netypicky s červenou paprikou. Byl však dobře uleželý a k dobrému pivu sedl výborně. Jen ty papričky chuťově neladily. Celkově hodnocení: 3.5/5.

![Hermelín v baru TUNEL](/assets/posts/2016-11-23-hermelin-v-tunelu/hermelin_small.jpg)

[Originální fotka (1.6 MB)](/assets/posts/2016-11-23-hermelin-v-tunelu/hermelin_big.jpg)