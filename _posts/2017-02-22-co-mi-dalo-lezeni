---
layout: posts
title: Co mi dala lezecká stěna
category: ostatni
category_title: Ostatní
tags: []
comments: true
---
Nejsem žádný lezec, prostě jen příležitostní lezec, schopný lézt stěny do 5+. Mockrát na stěně řeším únavu stisku ruky. Podvědomě držím chyty maximální silou, a když se zaseknu, ruce takto dlouho nevydrží. Často pak zjistim, ze by stačilo lehčí chyty držet mnohem menší silou. A tak si musím před výstupem stále opakovat: Povol ty ruce, hned jak je to možné.

Dnes ráno jsem si uvědomil něco podobného ale v jiné souvislosti. Začal třetí náročný den v praci a v kombinaci s malem spánku a hektickym nasazováním týdenní práce na produkční server, jsem spěchal šíleným tempem na autobus. V půlce cesty mi to cvaklo. Autobus stihnu i pomalou chůzí a já se honím, steží dýchám. Aha - vždyť je to to samé jako s rukama na stěně! A tak jsem si zbytek cesty užíval uvolnění a nově nabyté uvědomění.