---
layout: post
title: Knihy 2023
categories: [Čtenářský deník]
---

Jak se tak dívám, rok 2023 byl na mém blogu velmi chudý rok. Zkusím to letos pomalu napravit a možná doplním i nějaký ten zajímavý příspěvek zpětně.

První téma, kterému se chci věnovat, je ale knihy. Stalo se, že jsem sice nezačal více číst, začal jsem více poslouchat.
K poslechu používám aplikaci Audiotéka. Můj návrat ke knihám začal trochu nenápadně už na konci roku 2022, kdy mi 
kolega Jirka půjčil knihy (fyzické) červeného trpaslíka: Pozpátku a lepší než život. Přestože seriál jsem viděl 
mnohokrát, 
knihy pro mě byly milé překvapení a nesmírně jsem se u nich bavil.

Rok 2023 jsem začal již audioknihami, zjistil jsem, že při celodenní práci na počítači si oči rády odpočinou a 
cestou z práce mám v autobuse hodně času na poslech. V průběhu roku jsem si také pořídil super sluchátka Sony 
WH-1000XM4 a je to pecka. Odstínění okolního hluku je parádní a funguje i ve velmi hlučném metru.

* Leden: audikniha **Atomové návyky**, James Clear, čte Ondřej Halámek. Insiprativní, často o ni přemýšlím.
* Duben: audiokniha **Nadace**, Isaac Asimov, čte Martin Myšička. Začátek velmi pomalý, ale pak super nadčasové sci-fi.
* Červenec: audiokniha **Červený trpaslík 1: nekonečno vítá ohleduplné řidiče**, Grant Naylor, čte Kamil Halbich. Tady 
bych upozornil, že Kamil Halbich dabuje Rimmera v seriálu a tak je známý hlas velmi příjemný, velké plus audioknihy.
* Srpen: audiokniha **Příliš dlouhá swingers párty**, František Kotleta, čte Libor Terš. Moje první setkání s tímto 
autorem a jsem unešen. Super zábava, u které člověk rozhodně neusne ani po náročném dni v práce a drncavé cestě 
autobusem.
* Srpen: audiokniha **Bratrstvo krve: Vlci**, F. Kotleta, čte René Šmotek. Skvělé sci-fi o upírech
* Září: audiokniha **Bratrstvo krve: Hustej nářez**, F. Kotleta, čte Richard Fiala
* Září: audiokniha **Bratrstvo krve: Fakt hustej nářez**, F. Kotleta, čte Richard Fiala
* Říjen: audiokniha **Bratrstvo krve: Mega hustej nářez**, F. Kotleta, čte Richard Fiala
* Říjen: audiokniha **Legie 1: Operace Thümmel**, F. Kotleta, čte Martin Stránský. Další skvělé sci-fi a k tomu skvělý 
přednes.
* Listopad: audiokniha **Legie 2: Amanda**, Kristýna Sněgoňová, čte M. Stránský.
* Listopad: audiokniha **Legie 3: Šprti a frajeři**, K. Sněgoňová, čte M. Stránský.
* Prosinec: audiokniha **Legie 4: Rudý vrabčák**, F. Kotleta, čte M. Stránský.
* Prosinec: audiokniha **Legie 5: Aga**, F. Kotleta, čte M. Stránský.
* Prosinec: audiokniha **Legie 6: Pán hor**, K. Sněgoňová, čte M. Stránský.

