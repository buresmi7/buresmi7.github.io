---
layout: post
title: Kolo
categories: [Ostatní]
---
Tenhle příběh je o tom jak se ze mě stal zapálený cyklistický maniak. Ne tak docela co se týká najetých kilometrů 
ale spíše z pohledu techniky - kola. Ve sklepě se mi válelo staré kolo, a protože jsem se letos rozhodl zkusit 
trénovat na krátký triatlon, musel jsem se přesvědčit, že kolo je provozuschopné. Po zkušební jízdě plné skřípání, 
cvakání osy a hýbání řídítek mě naplnila touha kolo nechat v lese a dojít pěšky. Leč bylo to ještě par kilometrů 
domů a v hlavě se mi začali formovat myšlenky do nového projektu.

Po příjezdu jsem pečlivě kolo obhlédl a konstatoval, že kromě rámu, přední vidlice, sedla a brzd jsou ostatní 
komponenty zasažené rzí a defekty. Začal jsem projíždět Google a narazil jsem na video [Trail Huntera](https://www.youtube.com/watch?v=RBJVs3gea78), kde je 
popisován levný upgrade starého kola. A bylo to, já byl rozhodnutý pro renovaci mého kola a další dny jsem tuto 
myšlenku nemohl opustit.

Shlédl jsem desitky videí na YouTube a pročetl stovky recenzí a manuálů jednotlivých součastek, až jsem objednal vše 
co jsem si myslel že budu potřebovat. Měl jsem požadavek aby vepředu byla jen jedna placka a takové kolo jsem 
hotové nesehnal za cenu součástek které jsem objednal. Stále jsem pochyboval jestli to dokážu a pravda se 
měla ukázat až při stavbě.

Max1 osa Evo GXP BSA 68/73 - 495 Kč
SRAM řetěz PC-1051 - 499 Kč
Force kazeta 11s 11-42z - 1019 Kč
Shimano Deore RD-M4120 SGS 10/11 sp. přehazovačka - 949 Kč
Shimano XT SL-M8000 řadící páčka pravá - 1589 Kč
Vypletená kola Remerx Dragon - 1198 Kč + 1549 Kč
2x Continental Speed Ride Reflex trekingový plášť drát 42-622 - 2x 349 Kč
Páska do ráfku - 22 Kč
3x duše - 3x 89 Kč
2x Brzdové špalky - 2x 67 Kč
Shimano Deore BL-T610 brzdové páky - 743 Kč
SRAM Kliky Apex GXP 42z 170 - 2269 Kč
Force Step hlíníkové pedály - 934 Kč
SRAM krytky klik - 229 Kč
Race Face Grippler Lock On gripy - 760 Kč
Shaman Racing neopren pod řetěz - 139 Kč

Celkem za součástky: 13 493 Kč

Sada nářadí na kolo z Decathlonu - 1399 Kč
Kleště na lanka a bowdeny - 356 Kč
Force měrka řetězu ocelová - 161 Kč
Super B TB-3323 kleště na rychlospojky řetězu - 243 Kč

Silikonová vazelína 30 ml - 93 Kč
Muc-Off C3 Ceramic Wet Lube 5ml na řetěz - 38 Kč
Force čistič na řetěz 500ml - 127 Kč
BikeWorkx Silicone Star sprej 200ml - 144 Kč

Celkem na projekt: 16 054 Kč

Nakoupil jsem toho mnohem více, napříkla lanka, bowdeny a koncovky, ale to už byl pakatel, který do tabulky neuvádím 
hlavně z důvodů, že jsem je nakonec vůbec nepotřeboval. Vše potřebné bylo totiž součástí balení páček na brzdy a řazení.

Rovnou mohu konstatovat, že levný upgrade to rozhodně nebyl. Dáno je to jednak výběrem komponent na kola, který je 
letos opravdu slabý. Je to vidět i na nových kolech, kterých je opravdu málo ke koupi, a teď myslím hlavně ty do 20 
000 Kč. Druhak komponenty rozhodnutí na převody 11x1 vychází také dráž než klasické 7x3. A v neposlední řadě jsem se 
prostě utrh z řetězu, když jsem viděl černá pletená kola, parádní kliky a gripy které se skvěle drží.

Přes to všechno jsem si stavbu kola neskutečně užíval a z výsledku jsem nadšený. První jízda byla úžasná a kolo je o 
100% svižnější. Sice mi asi trochu chybí těžší převod, ale uvidíme časem, zda nevyměním přední placku se zuby. Z 
čeho mám největší radost ovšem je, že stavba kola není raketová věda a že i základní servis zvládnu sám. Základ je 
vazelína na styčné plochy které se šroubují a pak už jen olej na řetěz a utírat vše hadrem do 
čista aby se nechytal prach tam kde nemá. Už žádné stříkání olejem ve spreji po všech možných částech kola.

![kolo](/images/posts/2022-06-01-kolo/kolo-01.jpg)

![kolo](/images/posts/2022-06-01-kolo/kolo-02.jpg)

![kolo](/images/posts/2022-06-01-kolo/kolo-03.jpg)

![kolo](/images/posts/2022-06-01-kolo/kolo-04.jpg)

![kolo](/images/posts/2022-06-01-kolo/kolo-05.jpg)

![kolo](/images/posts/2022-06-01-kolo/kolo-06.jpg)

![kolo](/images/posts/2022-06-01-kolo/kolo-07.jpg)
